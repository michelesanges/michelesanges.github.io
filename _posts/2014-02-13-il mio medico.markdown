---
layout: post
title:  Il mio medico
date:   2014-02-13
categories: post
tags: post
---
Il mio Medico  
come Medico  
non vale un cazzo  
io gli racconto i miei problemi  
e lui mi guarda dritto negli occhi  
come a sfidarmi  
come a dirmi  
Non riuscirai mai a farti visitare da me  
ma io credo che un ausculto del petto  
un Dica trentatrè  
non si neghi a nessuno.  

Il mio Medico  
come Medico  
fa lo scrittore di ricette  
il prescrittore di medicine sotto dettatura  
Mi dia la Tachipirina  
il Moment  
due confezioni, prego  
e ci metta pure la Novalgina  
che la vita è dolorosa.  

Il mio Medico  
come Medico  
riceve solo su appuntamento  
e quando non c’è posto  
mi tocca rimandare e sentirmi male un altro giorno.  

Il mio Medico  
come Medico  
non usa l’email  
ma ha una segretaria  
che trascrive su un foglio le medicine  
che i pazienti chiedono per telefono  
che dà al medico  
che trascrive sulla ricetta  
che dà alla segretaria  
che dà al paziente  
che al mercato mio padre comprò.  

Il mio Medico  
come Contabile  
lo vedrei bene  
ma anche come  
Coreografo  
Costumista  
Correttore di bozze  
Conciatore  
Conducente di trattori agricoli  

Secondo me  
il mio medico   
potrebbe proficuamente fare  
il Bagnino  
il Banditore d’asta  
il Biologo  
il Botanico   
il Bracciante agricolo  

e passando alla lettera A  
lo vedrei bene anche come  
Agente immobiliare  
Accompagnatore turistico  
Addestratore di cani  
Aiuto cuoco  
Antropologo  


Chissà come sarebbe  
il mio medico   
come Avvocato.  

A proposito, vi ho già detto che il mio Avvocato non risponde alle mie email?
