---
layout: post
title:  "Care colleghe, cari colleghi"
category: blog1
---
È tardo pomeriggio, l'uomo si ferma in autogrill, non ha fame ma ordina un Camogli e una bottiglia d'acqua. È stanco, mangia svogliatamente e con estrema lentezza, è lì solo per 
ingannare il tempo. Al termine fa una telefonata e poi esce dal locale. Una sigaretta prima di salire in auto, percorre pochi metri e si ferma a fare benzina. Deve pagare, non ricorda il codice
della carta di credito, guarda nel cassetto del cruscotto dell'auto e improvvisamente gli sovviene alla mente. Paga, mette in tasca lo scontrino e riparte. 
Mantiene una velocità di 90 km/h, le altre auto gli sfrecciano accanto sorpassandolo velocemente, i tir si attaccano al sedere e suonano il clacson minacciosi. 
Non sanno che quell'uomo dovrà rientrare in ditta dopo le 20:30 per avere diritto a circa quindici euro lordi per il pasto.



