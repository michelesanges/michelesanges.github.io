---
layout: post
title:  "E poi ci sono io"
date:   2015-09-17 22:00:00
categories: post
tags: post
---
Le persone si sposano, mettono al mondo dei figli e poi si separano. Le incontri, spesso in compagnia del nuovo compagno, poco prima o subito dopo la separazione. E le riconosci.  
C'è la signora non più giovane che continua ad accarezzare e baciare il suo amante come avesse vent'anni. 
C'è quel signore di una certa età che si tinge i capelli, che ha raccontato alla moglie di essere andato in vacanza con un amico.
C'è quella bellissima ragazza, con due figli, dai modi dolcissimi e talmente insicura da accettare di farsi dire dal nuovo compagno come deve fare la valigia e se a cena può 
mangiare la pasta.  
Poi ci sono io, in ritardo su tutto.
