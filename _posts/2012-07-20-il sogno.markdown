---
layout: post
title:  Il sogno
date:   2012-07-20
categories: post
tags: post
---
Io non sogno mai, ma proprio mai, mai, mai,
sono anni che non sogno,

neppure sogni erotici, quelli da polluzioni notturne,

mai,

ma questa notte ho fatto un'eccezione, questa notte ho sognato un sogno buio che ho archiviato sotto la voce incubo,

inutile che lo dica, in questo sogno tutto è buio,

è buio il sole, è buia la luna,

un'unica luna e per giunta gialla, che qui siamo dentro al mio sogno mica dentro un libro di Murakami,

è buia la stanza, è buio il tuo corpo nudo che giace accanto a me,

si, fattene una ragione, nel mio sogno tu giaci accanto a me, potrò fare quello che voglio dentro al mio sogno? ecchecazzo,

ed allora mi alzo, e nell'alzarmi urto contro qualcosa perché è buio, ormai forse l'avrete capito, 

e mi mancano le forze ed inciampo e cado ed allora forse sono morto ma, potendo scegliere, preferirei di no,

perché morire l'unica volta che tu giaci accanto a me, non è dignitoso.