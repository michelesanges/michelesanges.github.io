---
layout: post
title:  Finalmente le vacanze
date:   2012-08-03
categories: post
tags: post
---
I treni
i treni in ritardo
i treni affollati
i treni sporchi
i posti prenotati
i posti a sedere
i posti in piedi
la puzza di piedi
ma anche di sudore
i bagni fuori servizio
biglietti prego

Le autostrade
le corsie di sorpasso
le corsie di accelerazione
le corsie di emergenza
code a tratti
i tir
quelli che ti sfanalano, sfanala a tua sorella
quelli con la golf
quelli con la golf bianca
quelli con la golf bianca che indossano occhiali da sole con la montatura bianca
sto andando fuori tema
gli autogrill
una rustichella, una minerale ed un caffé

Il mare
gli ombrelloni
i vicini di ombrellone
i bambini dei vicini di ombrellone
la paletta
le formine
il secchiello
i castelli di sabbia
i miei castelli in aria

La montagna
i sentieri
quelli che camminano per i sentieri
quelli che camminano per i sentieri e ti vogliono sorpassare perché hanno fretta e tu stai camminando troppo piano
le mucche
le cacche di mucca
le mosche
le caprette
accipicchia, qui c'è un mondo fantastico

sincronizzate gli orologi e poi
partite pure

io vi aspetto qui.