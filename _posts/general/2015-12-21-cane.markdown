---
layout: post
title:  "Il cane"
---
Se volessi uscire la sera a orari prefissati, prenderei un cane. Invece un cane non ce l'ho. Esco la sera a orari prefissati per portare giù l'immondizia. Raccolta porta a porta, un giorno diverso per ciascuna tipologia di rifiuto.  
L'altra sera mi sono alzato dal divano, mi sono messo le scarpe, il cappotto, ho preso il contenitore della carta e l'ho portato fuori. Faceva pure freddo. Il giorno successivo il contenitore della carta era ancora lì. Pieno. L'ho riportato a casa.  
Quando esco e poi il cane non piscia, a me viene il nervoso.
