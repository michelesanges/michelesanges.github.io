---
layout: post
title:  "Non è importante"
---
C'è questo albergo, sul mare, con l'arredamento anni cinquanta - ma questo non è importante -, con le mattonelle del bagno marroni - ma questo non è importante -, con una luce così fioca che sembra ci sia la nebbia - ma questo non è importante -, con la doccia senza piatto, così che ti ritrovi l'acqua su tutto il pavimento del bagno - ma questo non è importante -, con la tenda della doccia in plastica, che quando stai tentando di uscire si attacca alle chiappe ignude come a volerti inseguire. Ecco, questo è proprio insopportabile.

