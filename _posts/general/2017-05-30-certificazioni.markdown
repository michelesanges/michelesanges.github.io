---
layout: post
title:  "Di certificazioni e altre amenità"
---
Ho richiesto il Certificato di Agibilità del mio appartamento, ho intenzione di venderlo o affittarlo, ancora non so, accetterò come un segno del destino
il primo dei due eventi che si verificherà. <!--Allo stato attuale, l'unica cosa di cui sono certo è che sto spendendo un sacco di soldi.  -->
Una delle condizioni che permettono il rilascio del Certificato di Agibilità è che l'immobile disponga della certificazione di conformità degli impianti.
Dopo un'analisi di queste matrioske documentali, risulto sprovvisto della certificazione dell'impianto elettrico.

<!-- Il rilascio del Certificato di Agibilità è condizionato, tra le altre cose, al possesso dei Certificati di Conformità degli impianti dell'immobile. -->
<!-- Fino a pochi giorni fa risultavo sprovvisto della certificazione dell'impianto elettrico. -->
Contatto quindi una ditta di impiantistica e mi metto d'accordo per un sopralluogo. Al termine del veloce controllo - pochi minuti - l'impianto viene ritenuto in regola.
Chiedo quindi al tecnico quali siano i tempi necessari al rilascio della certificazione.  
"Guardi, è immediato. Vado a casa, inserisco i suoi dati nel modulo e le invio il certificato per email", è la risposta.   
"Bene", dico io, "e qual è il costo?".  
"Quattrocento euro, Iva compresa".  
"Grazie, le faccio sapere".

Sconsolato, pensando a quante altre cose avrei potuto fare con quella cifra, digito su Google i termini "conformità impianto elettrico".
Il primo risultato della ricerca è un annuncio a pagamento che rimanda a <a href="https://goo.gl/bDjQh6" target="_blank">questo sito</a>
Al costo di 79 euro, questi signori certificano tutto. Certificano che siete alti, biondi e con gli occhi azzurri. Certificano l'esistenza di Dio. 
Ma, cosa più importante, certificano l'impianto senza entrare in casa. Certificazione a distanza. Telecertificazione. Certificazione 5G. 
Certificazione in realtà aumentata.  

Pago con Paypal e nel giro di poche ore il documento viene recapitato nella mia casella di posta elettronica. 
Due giorni dopo viene recapitato pure a casa, tramite corriere, firmato e timbrato. Non badano a spese.

Ai miei occhi questo documento ha la stessa consistenza di un foglio di carta igienica a singolo strato. A ben vedere, ha la stessa attendibilità del bollino della caldaia,
dell'attestato di revisione auto e di quello del rinnovo della patente. Però per lo stato italiano va bene, voleva sapere se il mio impianto elettrico fosse a norma e, 
probabilmente, creare contestualmente nuovi posti di lavoro.

Cambiate paese, se potete.




