---
layout: post
title:  Un mondo così
date:   2012-12-04
categories: post
tags: post
---
Meraviglioso  
ma come non ti accorgi  
di quanto il mondo sia  
meraviglioso  

cantava quello  

boiate, signori  
voi non lo sapete ma  
vi assicuro  
fidatevi per una volta  
il mondo è triste  

il mondo è rumoroso,  
è ingiusto,  
è inutile,  
è grigio,  
è buio,  
è vuoto,  
è puzzolente,  
e non mi fa ridere  

e, ora che ci penso  
non mi guarda neppure  
il mondo  
non più  
non più attraverso quel paio  
d'occhi  
grandi  
occhi  
verdi  
occhi  
i tuoi grandi verdi occhi  
che non mi guardano più  

mentre dai miei  
occhi  
marroni  
dai miei occhi  
forse castani  
dai miei occhi  
o forse nocciola  
non so, non l'ho mai capito  
dopo guardo sulla carta d'identità,  

continuano ad uscire  
piccole goccioline d'acqua  
salata  
non è mare  

ed un mondo così mica mi piace.