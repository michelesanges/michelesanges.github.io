---
layout: post
title:  "Ho il cesso che gocciola e nessuna voglia di ripararlo"
categories: post
tags: featured
fb-img: "https://lh3.googleusercontent.com/kq9OaMfPggnsnAIlmqXYSxwtKU6ipeakJuGa8voyebCG4PaZP0TBmygwV8D1ywMk-bLcwR40xPK92t-sLc81joExzXLoySkdOUctnxO5k9_ebFB_0Io7qmydAcMKIS28CqaLzI5bmzdDzV4aVf7C0_1e-WUQuYIcfQsoWAoN7Jw892XuRAFG43ojmdqgYooNfIxsvcrtoBSECZ3DgfDBNsB7e11MhVXhuJ9hfjp1rra4vo34tOtmdYUcsL6efpTHnEMuwtyPNAesSOImI6zbiEMqeCJf2xcAkHhaBsrfATv0msNWhtExQG2e8xbUl0Dnz_h8JTXlTLHMSs-EYRhQ2ykA9OvEDHyGWQwvGIvS2Xri4QTUQcwNNO8hUG1a_w2KTIMyq9Ubqei5uPcXltphQb4pIRsObth5vsVaoYxL9x5Ya_r3jJqzYgAcMQwFIX7oB3g5Sou3wme4Tj8c1Z_qu1qO3yPLtAgTx2r_8MKfMVZfFTsqlaUd-5zs-_tlc1XYsh741j2qA8VfCGmMJcuw9IxcmOm80wowP2LT-hFfjtVGU4XTLI0AUo2fWf5IeLSM5B6-gBFrTS4WfrPpbJm1oPE3iws7SM0=w1067-h600-no"
---
Da un po' di tempo a questa parte, dalla tazza del mio water scende giù un lento e costante rivolo d'acqua. Il fluire dell'acqua ha lasciato il segno lungo le pareti di ceramica, il calcare le ha colorate di un leggero arancione ruggine. Immettendosi nello scarico, l'acqua provoca un piccolo vortice alla base, un ribollire ipnotico che mi mette in agitazione. Nel silenzio della notte, tendendo l'orecchio è possibile percepire il gorgoglio che proviene dal mio bagno.

La cassetta dell'acqua è incassata nel muro, davanti c'è una placca di plastica con due pulsanti. Per rimuoverla, è sufficiente sollevarla dalla base e spingerla verso l'esterno. Sotto la placca, due viti a croce sorreggono una ulteriore protezione in plastica, sotto la quale è disposto il complesso di leve di comando dei bilancieri.

Sul balcone c'è un armadio chiuso a chiave con due mandate. Le chiavi sono nella toppa della serratura. L'armadio è diviso internamente in scomparti, separati da mensole. Nella mensola superiore, a sinistra, è appoggiato il contenitore degli attrezzi. Dentro al contenitore c'è un martello, un set di brugole, un metro avvolgibile, e qualche cacciavite a taglio e a croce di differenti misure. Il cacciavite che si sposa con le viti a croce che sorreggono la placca, è quello con il manico verde.

Io sono sul divano, conosco la teoria ma ho problemi con la pratica.
